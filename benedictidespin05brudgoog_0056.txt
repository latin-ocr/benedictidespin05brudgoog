32 TitacTA'rUs Tnssonoelco - PoLi‘r.

ideo prophetia prophetis non diu haerebat, nec etiam frequens,
sed admodum rara erat, in paucissimis scilicet hominihuS, et ‘in
iis etiam admodum raro. 48. Quum hoc ita sit, cogimur iam in-
quirere ‚ unde prophetis oriri potuit certitudo eorum , quae tantum
per imaginationem, et non ex certis mentis principiis percipiebant.
Verum quicquid et circa hoc dici potest, ex Scriptura peti dehet,
qnandoquidem huius rei (ut iam diximus) veram scientiam non
habemus, sive eam per primas suas causas explicare non possumuS.
Quid antem Scriptura de certitudine prophetarum doceat,
in sequente capite ostendam, nbi de prop betis agere constitui.

CAP. ΙΙ. De prophetis.

Ex superiore capite, ut iam indicavimus, seqnitur prophetas
non fnisse perfectiori mente praeditos, sed quidem potentia vivi-
dius imaginandi, quod scripturae narrationes abunde etiam do-
cent. De Salomone enim constat, eum quidem sapientia, sed non
dono prophetico ceteros excelluisse. Prudentissimi etiam illi
Reman, Darda, Kalchol, prophetae non fuerunt, et contra homi—
nes rustici, et extra omnem disciplinam, imo mulierculae etiam,
nt Hagar, ancilla Abrahami, dono prophetico luerunt praeditae.
Quod etiam cum experientia et ratione convenit. Nam qui ma·-
xime imaginatione pollent, minus apti sunt'ad res pure intelli-
gendum, et contra , qui intellectu magis pollent eumque maxime
colunt, potentiam imaginandi magis temperatam magisque sub
potestatem habent, et qnasi freno tenent, ne cum intellectu con-
fundatur. 2. Qui igitar sapientiam et rerum naturalium et spiri-—
tualium cognitionem ex prophetarum libris investigare student,
tota errant via: quod, qnoniam tempuS, philosophia et denique
res ipsa postulat, hic fuse ostendere decrevi, parum curans, quid
superstitio ogganniat, qnae nullos magis odit, quam qui veram
scientiam veramque vitam colunt. Et proh dolor! res eo iam per-
venit, ut, qni aperte fatentur, se Dei ideam non hahere et Deum
non nisi per res creatas (quarum causas ignorant) cognoscere,
non erubescant philosophos atheismi accusare.

3. Ut autem rem ordine deducam, ostendam, prophetias
certavisse, non tantum pro ratione imaginationis et temperamenti

