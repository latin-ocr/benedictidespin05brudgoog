248 Tnac‘ra‘rus Tuaonoorco-Pou‘r.

vel imperii negotia tractandi concedere; et contra omnia multo
constantius sese habere , si hi ita contineantur, ut de nulla re nisi
rogati respondeant, et ut interim recepta tantum et maxime usitata
doceant exerceantque. 23. 11. Quam periculosum sit, ad ius
divinum referre res mere speculativas, legesque de opinionibus
condere, de quibus homines disputare solent vel possunt. Ibi
enim violentissime regnatur, ubi opiniones , quae uniuscuiusque
iuris sunt, quo nemo cedere potest, pro erimine habentur3 imo
plebis ira, ubi hoc iit, maxime regnare solet. 24. Pilatus nempe,
ut Pharisaeorum irae concederet, Christum , quem innocentem
noverat, crucifigere iussit ¹). Deinde ut Pharisaei ditiores a suis
dignitatibus deturbarent, quaestiones de religione movere coe-
perunt, et Tsaducaeos impietatis accusare; et ad hoc Pharisaeo-
rum exemplum pessimi quique hypocritae eadem rabie agitati,
quam zelum iuris divini vocant, viros probitate insignes et virtute
claros, et ob id plebi invisos, ubique persecuti sunt3 eorum scilicet
opiniones publice detestando et saevam multitudinem ira in eos-
dem incendendo ²). 25. Atque haee procax licentia, quia specie
religionis adumbratur, non facile coerceri potest, praecipue ubi
summae potestates sectam aliquam introduxerunt, cuius ipsae
auctores non sunt: quia tum non ut iuris divini interpretes , sed
ut sectarii habentur, hoc est, ut qui sectae doctores iuris divini
interpretes agnoscunt3 et ideo magistratuum auctoritas eirca haec
apud plebem parum valere solet, at plurimum doctorum auctori-
tas, quorum interpretationibus vel reges submitti debere putant.
26. Ad haec ergo mala vitanda nibil reipublicae tutius excogitari
potest, quam pietatem et religionis cultum in solis operibus, boe
est, in. solo exercitio caritatis et iustitiae ponere, et de reliquis
liberum unicuique iudicium relinquere. Sed de his postea su-
sius ⁸). 2⁷. 111. Videmus quam necesse sit, tam reipublicae,
quam religioni, summis potestatibus ius de eo, quod fas nefasque
sit, discernendi concedere. Nam si hocius, de factis discer-
nendi, ipsis divinis prophetis concedi non potuit, nisi cum magno

 

ι) Coni'. Matth. cap. 27.
2) Coni'. losep b. de B. lud. 2, 8. Antiquit. 1⁵, 1⁰.
3) vid. cap. 20. inpr. s. 46.

