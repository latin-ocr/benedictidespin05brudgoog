112 ‘rnacm'rus Tneonootco-Pom‘r.

nihil etiam certi super his fundare possumus: hanc enim antiquis—
simi Christianorum , illam autem antiquissimae Iudaeorum sectae
negaverunt, et si deinde ad seriem annorum attendamus (utiam
alia taceam), quam Pharisaei acceperunt a suis Babba-is, qua
hanc traditionem ad Mosen usque proferunt, eam salsam esse re-
periemuS‚ quod alio in loco ostendo*). 40. Quare talis traditio
nobis admodum debet esse suspecta ; et quanquam nos in nostra
methodo Iudaeorum traditionem aliquam ut incorruptam cogimur
supponere, nempe significationem verborum linguae Hebraicae,
quam ab iisdem accepimus , de illa tamen dubitamus ‚ de hac au-
tem minime. Nam nemini unquam ex usu esse potuit, alicuius
verbi significationem mutare, at quidem non raro sensum alicuius
orationis. 41, Quin et factu difficillimum est; nam qui verbi ali-
cuius significationem conaretur mutare, cogeretur simul omnes
auctores, qui illa lingua scripserunt et illo verbo in recepta sua
significatione usi sunt, ex ingenio vel mente uniuscuiusque expli-
care, vel summa cum cautione depravare. 42. Deinde vulgus
linguam cum doctis servat, sensus autem orationum et libros docti
tantum; ac proinde facile possumus concipere, doctos sensum
orationis alicuius libri rarissimi, quem in sua potestate habuerunt,
mutare vel corrumpere potuisse, non autem verborum significatio-
nem. Adde quod si quis alicuius verbi significationem , cui con-
suevit, in aliam mutare velit, non poterit sine difficultate id in po·-
sterum et interloquendum et scribendum observare. 43. Ex his
itaque et aliis rationibus facile nobis persuademus, nemini in
mentem venire potuisse, linguam aliquam corr'umpere; at quidem
saepe mentem alicuius scriptoriS, eius orationes mutando vel eas-
dem perperam interpretando. Quum itaque haec nostra metho-
dus (quae in eo tundatur, ut cognitio Scripturae ab eadem sola
petatur) unica et vera sit, quicquid ipsa praestare non poterit ad
integram scripturae cognitionem acquirendam, de eo plane de·-
sperandum. 44. Quid autem ipsa difficultatis habeat, vel quid
in ipsa desiderandum, ut ad integram et certam sacrorum codi—
cum cognitionem nos ducere possit, hic iam dicendum. Magna
imprimis in hac methodo oritur difficultas ex eo, quod linguae

 

‘l Vid. cap. 9. et cap. 12.

