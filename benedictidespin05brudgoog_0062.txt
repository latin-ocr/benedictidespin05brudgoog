38 TRACTATUS THEoLoGlco - Pohl'r.

imaginaria tantum suisse; quare non· mirum est, illum tum tem-
poris perturbatum omnia illa verba adeo confuse et obscure
imaginatum ruisse , ut nihil ex iis postea intelligere potuerit.
Qui autem dicunt , Deum noluisse Danieli rem clare revelare,
videntur non legisse verba angeli, qui expresse dixit (vide cap. 10.
v. 145) ae venisse, ut Danielem intelligere faceret, quid suo
populo in posteritate dierum contingeret. Quare res illae ob-
scurae manserunt, quia nullus tum temporis reperiebatur, qui
tantum imaginationis virtute polleret, ut ipsi clarius revelari
possent. 23. Denique prophetae, quibus revelatum suit, Deum
Eliam abrepturum , persuadere volebant Elisae, eum alibi loco-
rum delatum, ubi adhuc inveniri ab ipsis posset; quod sane
clare ostendit, eos Dei revelationem non recte intellexisse*).
Haec fusius ostendere non est opus; nam nihil ex Scriptura
clarius constat, quam quod Deus unum prophetam longe maiore
gratia ad prophetizandum donavit, quam alium. 24. At quod
prophetiae sive repraesentationes pro opinionibus prophetarum,
quas amplexi fuerint, etiam variarent, et quod prophetae variaS,
imo contrarias habuerint opinioneS, et varia praeiudicia (loquor
circa res mere speculativas; nam circa ea, quae probitatem et bo·-
nos mores spectant, longe· aliter sentiendum), ‘curiosius et pro-
lixius ostendam. Nam banc rem maioris momenti esse puto;
inde enim tandem concludam, prophetiam nunquam prophetas
doctiores reddidisse, sed eos in suis praeconceptis opinionibus

reliquisse3 ac propterea nos iis circa res mere speculativas minime
teneri credere.

25. Mira quadam praecipitantia omnes sibi persuaserunt,
prophetas omnia, quae humanus intellectus assequi potest, sci-
visse; et quamvis loca quaedam Scripturae nobis quam clarissime
dictent, prophetas quaedam ignoravisse, dicere potius volunt, se ·
scripturam iis in locis non intelligere, quam concedere propbetas
rem aliquam ignoravisse, aut verba Scripturae ita torquere conan-
tur, ut id, quod plane non vult, dicat. Sane si horum utrum-
vis licet, actum est cum tota Scriptura; frustra enim conabimur
aliquid ex Scriptura ostendere, si ea, quae maxime clara sunt,

 

⁴) Vid. 2 neg. cap. 2. v. 16. sqq.

