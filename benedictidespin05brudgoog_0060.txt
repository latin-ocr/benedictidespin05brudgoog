36 TRACTATUS THEOLomco -Pom‘r,

· fuit vastatio Hierosolymam quam etiam idem rex ex oraculis intel-
lexit et ex directione sagittarum, quas sursum in aerem proiecit.
Prophetis deinde, qui credebant homines ex libera electione et
propria potentia agere, Deus ut indifferens revelabatur et ut futu-
rarum humanarum actionum inscius· Quae omnia ex ipsa Scri-'
ptura singulatim iam demonstrabimus„

16. Primum igitur cons'tat ex illo casu Elisae (vide Regum
lib. 2. cap. 3. v. 15.), qui, ut lehoramo prophetaret, organum
petiit, nec Dei mentem percipere potuit,- nisipostquam musica
organi delectatus suit; tum demum lehoramo cum sociis laeta
praedixit, quod antea contingere nequiit,- quia regi iratus erat3
et qui in aliquem irati sunt, apti quidem suntad mala, non vero
bona de iisdem imaginandum. 17. Quod autem alii dicere volunt,
- Deum iratis et tristibus 'non revelari, ii quidem somniant3 nam
Deus Mositin Pharaonem irato revelavit miseram illam primogeni-
torum stragem (vide Exodi cap. 11. v. 8.), idque nullo adhibito
organo. Kaine etiam furenti Deus revelatus esst). Ezechieli
prae ira impatienti miseria et contumacia ludaeorum revelata t'uit
(vide Ezechielis cap. 3. v. 14.) , et Ieremias moestissimus et magno
vitae taedio captus calamitates Iudaeorum prophetavit; adeo ut .
losias eum consulere noluerit, sed feminam ei contemporaneam, '
utpote quae ex ingenio muliebri magis apta erat, ut ei Dei miseri-
ricordia revelaretur. Vide Paralip. lib. 2. cap. 34. v. 22. sqq.
18. Michaeas etiam nunquam Achabo aliquid honi, quod tamen
alii veri, prophetae fecerunt, ut patet ex Regum lih'. 1. cap. 20„
sed toti eius vitae mala prophetavit. Vide 1 Reg. cap. 22. v. 8.,
et clarius in 2Paralip. cap. 18. v. 7. Prophetae itaqu-e pro vario
corporis temperamento magis ad liae‚,quam ad illas revelationes
erant apti. 19. stylus deinde prophetiae pro eloquentia cuiusque
prophetae variabat. Prophetiae enim Ezechielis et Amosis non
sunt, ut illae Esaiae ec Nachumi eleganti, sed rudiore stylo
scriptae. Et si quis, qm linguam Hebraicam callet, haec curio-
sius inspicere velit, conserat diversorum prophetarum quaedam
ad invicem capita, quae eiusdem sunt argumenti, et magnam re·-
periet in stylo discrepantiam. Conferat scil. cap. 1. aulici Fsaiae

 

*) Vid. Gen. 4, ⁵. sq.

